# -*- mode: mandoku-view -*-
#+TITLE: 宋史
#+DATE: 2018-03-31 09:03:28.256321
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二百七十
<pb:KR2a0032_WYG_270-1a>¶
飲定四庫全書¶
　宋史巻二百七十¶
元中書右丞相總裁托克托等修¶
¶
　列傳第二十九¶
¶
顔衎　　劇可久　趙逢　　蘇曉　　髙防¶
¶
¶
馮瓚　　邉珝　　王眀　　許仲宣　楊克讓¶
¶
¶
段思恭　侯陟　　李符　　魏丕　　董樞¶
¶
顔衎字祖徳兖州曲阜人自言兖國公四十五世孫少¶
苦學治左氏春秋梁龍徳中擢第解褐授北海主簿以¶
<pb:KR2a0032_WYG_270-1b>¶
治行聞再調臨濟令臨濟多滛祠有針姑廟者里人奉¶
之尤篤衎至即焚其廟後唐天成中為鄒平令符習初¶
鎭天平習武臣之亷慎者以書告屬邑母聚歛為獻賀¶
衎未領書以故䂓行之尋為吏所訟習遽召衎笞之幕¶
客軍吏咸以為辱及正人習甚悔焉即表為觀察推官¶
且塞前事長興初召拜太常博士習力奏留之習致仕¶
衎東歸養親未幾房知温鎭青州復辟置幕下知温險¶
<pb:KR2a0032_WYG_270-2a>¶
愎厚歛多不法衎每極言之不避其患晉祖入洛知温¶
恃兵力偃蹇衎勸其入貢知溫以善終衎之力也知温¶
諸子不慧衎勸令以家財十萬餘上進晉祖嘉之歸功¶
於衎知溫子彦儒授沂州刺史衎拜殿中侍御史俄遷¶
都官貟外郎充東都留守判官改河陽三城節度副使¶
檢校左庶子知州事居半歲得家問父在青州有風痺¶
疾衎不奏棄官去侍疾不復有仕宦意歲餘父疾不能¶
起衎親自掬夫未嘗少倦晉祖聞之召為工部郎中樞¶
密直學士連使促召至闕辭曰臣無他才術未知何人¶
<pb:KR2a0032_WYG_270-2b>¶
誤有聞達望放臣還遂其私養晉祖曰朕自知卿非他¶
人薦也俄廢樞密院以本官奉朝請踰年上表請還侍¶
養授青州行營司馬丁父憂哀毁甚俄召為駕部郎中¶
鹽鐵判官以母老懇辭有詔止守本官未幾復出為天¶
平軍節度副使開運末授左諫議大夫權判河南府召¶
拜御史中丞䘮亂之後朝綱不振衎執憲頗有風采嘗¶
上言纔除御史者旋授外藩賓佐復有以私故細事求¶
<pb:KR2a0032_WYG_270-3a>¶
假外拜州郡無參謁之儀出入失風憲之體漸恐四方¶
得以輕易百辟無所凖繩請自今藩鎭幕僚勿得任臺¶
官雖親王宰相出鎭亦不得奏充賔佐非奉制勘事勿¶
得出京自餘不令釐雜務詔惟辟召入幕如故餘從其¶
請復抗表求侍養改户部侍郎衎又堅乞罷免詔書褒¶
許即與其母東歸漢乾祐末丁憂服除詔鄆州高行周¶
津遣赴闕衎辭以足疾不至周廣順初起為尚書右丞¶
俄充端眀殿學士太祖征兖州駐城下遣衎往曲阜祠¶
文宣王廟城平以衎權知州事歸朝權知開封時王□¶
<pb:KR2a0032_WYG_270-3b>¶
持權衎與陳觀俱為□所引用㑹□敗觀左遷衎罷職¶
守兵部侍郎顯徳初上表求解官授工部尚書致仕還¶
鄉里臺閣縉紳祖餞都門外冠蓋相望時人榮之建隆¶
三年春卒于家年七十四衎守章句無文藻然諒直孝¶
悌為時所推¶
劇可久字尚賢涿州范陽人沈毅方正眀律令與馮道¶
趙鳳為友後唐同光初鳳薦於朝補徐州司法以幹職¶
<pb:KR2a0032_WYG_270-4a>¶
聞召為大理評事賜緋踰年遷大理正坐誤治獄責授¶
登州司户遇赦召為著作郎仕晋歴殿中少監太子右¶
諭徳大理少卿賜金紫晉祖崩可久方在病告有司糾¶
以不赴國哀坐免未幾復官遷大理卿周廣順初改太¶
僕卿復為大理卿會鄭州民李思羙妻詣御史臺訴夫¶
私鬻鹽罪不至死判官楊瑛寘以大辟有司攝治瑛瑛¶
具伏可久㫁瑛失入減三等徒二年半宰相王□欲殺¶
瑛召可久謂之曰死者不可復生瑛枉殺人其可恕耶¶
可久執議益堅瑛得免死由是忤□改太僕卿分司西¶
<pb:KR2a0032_WYG_270-4b>¶
京顯徳三年所舉官犯贓可久坐停任眀年復起為右¶
庶子世宗以刑書深古條目繁細難於檢討又前後勅¶
格重互亦難詳審於是中書門下奏曰伏以刑法者御¶
人之銜勒救弊之斧斤有國家者不可一日而廢也雖¶
堯舜之世亦不能捨此而致治今奉制㫖刪定律令有¶
以見眀罰敇法之意也竊以朝廷之所用者律十二巻¶
律䟽三十巻式二十巻令三十巻開成格一十巻大中¶
<pb:KR2a0032_WYG_270-5a>¶
統疏一十二巻後唐以来至漢末編勅三十二巻及國¶
朝制勅等律令則文辭古質或難以詳眀格勅則條目¶
繁多或有所疑誤将救舞文之弊宜伸畫一之規所冀¶
民不䧟刑吏有所守臣等商議望凖制㫖施行仍命侍¶
御史知雜事張湜太子右庶子劇可久殿中侍御史率¶
汀職方郎中鄧守中倉部郎中王瑩司封貟外郎賈玼¶
太常博士趙礪國子博士李光贊大理正蘇曉太子中¶
允王伸等十人編集新格勒成部秩律令之有難解者¶
就文訓釋格勅之有繁&KR0258;者隨事刪削其有矛盾相違¶
<pb:KR2a0032_WYG_270-5b>¶
輕重失宜者盡從改正無或拘牽&KR0049;畢日委御史臺尚¶
書省四品以上及兩省五品以上官參詳可否送中書¶
門下議定從之自是湜等於都省集議刪定仍令大官¶
供膳五年書成凡三十巻目曰刑統宰相請頒天下與¶
律䟽令式並行可久復拜大理卿建隆三年告老改光¶
禄卿致仕卒年七十七可久在廷尉四十年用法平允¶
以仁恕稱¶
<pb:KR2a0032_WYG_270-6a>¶
趙逢字常夫媯州懐戎人性剛直有吏幹父崇事劉守¶
光為牙校後唐天祐中莊宗遣周徳威平幽州因誅崇¶
逢尚幼德威錄為部曲令與諸子同就學及徳威戰没¶
胡栁陂逢乃㳺學河朔間久之西㳺客鳳翔李從曮門¶
下從曮卒侯益領節制逢又依之漢乾祐中益入為開¶
封尹表逢為廵官逢不樂乃求舉進士是歲禮部侍郎¶
集賢殿學士司徒翊典貢舉擢登甲科觧褐授秘書郎¶
直史舘周廣順中歴左拾遺右補闕皆兼史職世宗嗣¶
位遷禮部貟外郎史館修撰顯徳四年改膳部貟外郎¶
<pb:KR2a0032_WYG_270-6b>¶
知制誥逾年轉水部郎中仍掌誥命恭帝即位賜金紫¶
宋初拜中書舎人太祖征澤潞逢從行次河内聞李筠¶
擁兵入寇又慮太行艱險乃妄言墜馬傷足留於懐州¶
駕還京有密㫖除拜逢當草制又稱疾不入太祖謂宰¶
相曰此人得非規避行役者耶對曰誠如聖言遂貶房¶
州司户㑹恩量移汝州司馬乾徳初召赴闕授都官郎¶
中知制誥充史館修撰判館事二年改判昭文館未幾¶
<pb:KR2a0032_WYG_270-7a>¶
充樞密直學士加左諫議大夫蜀平出知閬州時部内¶
盗賊攻州城逢防禦有功賊既平誅滅者僅千家妻朱¶
氏病死京師詔給葬事代還遷給事中充職六年權知¶
貢舉太祖征太原以逢為隨軍轉運使鑄印賜之㑹發¶
諸道丁壮數十萬築堤壅汾水灌晉陽城逢白太祖乞¶
效用即命督其版築時方盛暑逢於烈日中親課力役¶
因而遘疾輿歸京師開寶八年卒逢敭歴清近所至有¶
聲然傷慘酷又言多詆訐故縉紳目之為鐵橜大中祥¶
符三年特詔錄其子極為三班借職¶
<pb:KR2a0032_WYG_270-7b>¶
蘇曉字表東京兆武功人父瓚仕後唐歴秘書少監長¶
興初曉辟鄧州從事漢祖鎮太原表為觀察支使周廣¶
順初由華州支使入為大理正以讞獄有功遷少卿顯¶
徳中歴屯田郎中宋初詔與竇儀奚嶼張希讓等同詳¶
定刑統為三十巻及編勅四巻建隆四年權大理少卿¶
事遷度支郎中乾徳三年出為淮南轉運使建議榷蘄¶
黄舒廬壽五州茶置十四塲規其利歲入百餘萬緡開¶
<pb:KR2a0032_WYG_270-8a>¶
寶三年遷司勲郎中改西川轉運使仍掌京城市征先¶
是朝廷遣供備庫使李守信市木秦隴間守信盗官錢¶
鉅萬既受代為部下所發守信至中牟自剄於傳舎太¶
祖命曉案之逮捕甚衆右拾遺通判秦州馬適妻李即¶
守信息女守信嘗用木為筏以遺適曉得守信所送書¶
以進太祖将捨之曉上章固請寘於法仍籍其家餘所¶
連及者多致破産盡得所隱没官錢擢拜曉右諫議大¶
夫判大理寺賜金紫遷左諫議大夫七年監在京商稅¶
九年六月卒年七十三曉深文少恩當時號為酷吏及¶
<pb:KR2a0032_WYG_270-8b>¶
卒無子有一女甚鍾愛亦先曉卒人以為深刻所致¶
髙防字修巳并州壽陽人性沉厚守禮法累世将家父¶
從慶戌天井闗與梁軍戰死防年十六護柩以歸事母¶
孝好學善為詩初張從恩為北京副留守奏攝太原府¶
倉曹掾從恩移澶州防禦使表為判官有親校段洪進¶
盗官木造器市取其直從恩聞之怒将殺之洪進懼思¶
緩其罪紿曰判官使為之從恩召防詰之防即引伏洪¶
<pb:KR2a0032_WYG_270-9a>¶
進得免從恩遺防錢十千馬一匹遣之防拜受而去終¶
不自眀既而悔之命騎追及防不得已而還賓主如初¶
又居帳下歲餘稍稍有言防自誣以活人從恩益加禮¶
重從恩入為樞宻副使防授國子監丞從恩留守西洛¶
又為推官召拜殿中丞充鹽鐵推官以母憂去官服除¶
隨從恩歴鄆晉潞三鎮判官契丹入汴晋主北行從恩¶
欲歸欵契丹召拜計議防為陳逆順請固守臣節為左¶
右所揺從恩不用其言遂歸契丹既行命副使趙行遷¶
知留後從恩所親王守恩為廵檢與防同領郡事防與¶
<pb:KR2a0032_WYG_270-9b>¶
守恩謀誅行遷以城歸漢祖漢祖召防赴太原加檢校¶
金部郎中乾祐初授屯田貟外郎改浚儀令時楊邠用¶
事與防有隙未幾免職居數月夢一吏以白帕裹印自¶
門入授防防寤而思曰白主刑吾當為主刑官乎俄而¶
周祖即位起為刑部貟外郎吏齎印至一如夢中所覩¶
改開封令遷本府少尹除刑部郎中㝛州民以刃殺妻¶
妻族受賂偽言風狂病瘖吏引律不加拷掠具獄上請¶
<pb:KR2a0032_WYG_270-10a>¶
覆防云其人風不能言無醫驗状以何為證且禁繫踰¶
旬亦當須索飲食願再劾必得其情周祖然之卒寘於¶
法世宗尹京判官崔頌忤㫖簡求僚佐宰相首以防薦¶
周祖曰朕方欲用之乃以防代頌世宗即位拜左諌議¶
大夫賜金紫鞍勒馬顯徳二年遷給事中從征淮南初¶
下秦州即命防權知州事兼判海陵監事㑹吳師至廼¶
遷州民入牙城分兵固守以俟外援俄而揚帥韓令坤¶
馳騎召防吳軍復至廣陵防與令坤敗之詔書嘉奨三¶
年改左散騎常侍其秋召歸闕復歴知蔡宋二州再從¶
<pb:KR2a0032_WYG_270-10b>¶
世宗南征判行泗州及城降命防知州事復知蔡州五¶
年遷户部侍郎世宗謀取蜀以防為西南面水陸轉運¶
制置使屢發芻糧赴鳯州為征討之備太祖還自陳橋¶
防所居為里民所略詔賜綾絹衣服衾裯鞍馬及征李¶
筠防又為潞州東北路計度轉運使澤潞平拜尚書左¶
丞賜銀噐綵帛鞍勒馬建隆二年出知秦州州與夏人¶
雜處罔知敎養防齊之以刑舊俗稍革州西北夕陽鎮¶
<pb:KR2a0032_WYG_270-11a>¶
連山谷多大木夏人利之防議建採造務闢地數百里¶
築堡要地自渭而北夏人有之自渭而南秦州有之募¶
卒三百歲獲木萬章夏部尚波千等率諸族千餘人渉¶
渭奪木筏殺役兵防出與戰俘四十七人以獻太祖慮¶
擾邉郡詔諭酋帥賜所獲之俘錦袍銀帶以遣之遂罷¶
採木之役命吳廷祚為節度以代防歸為樞密直學士¶
復出知鳳翔乾徳元年卒年五十九太祖甚悼惜賜其¶
子太府寺丞延緒詔曰爾父有幹蠱之才懐匪躬之節¶
朕所毗倚遽兹淪亡聞之衋傷不能自巳矧素尚清白¶
<pb:KR2a0032_WYG_270-11b>¶
諒無餘資殯殮所須特宜優恤今遣供奉官陳產珣部¶
署歸葬西洛凡所費用並從官給¶
馮瓚字禮臣齊州歴城人性便佞任數務巧進父知兆¶
後唐司農卿瓚以䕃補解褐授秘書省校書郎遷著作¶
佐郎出為諸城令歲滿授太子右贊善大夫漢初改監¶
察御史周廣順元年遷殿中侍御史河陽判官宋仁範¶
與洛陽嫠婦交訟詔瓚劾之獄成大理㫁以官當徒追¶
<pb:KR2a0032_WYG_270-12a>¶
兩官告身刑部員外郎張處素覆核無異奏行仁範詣¶
闕訴其事詔還一官瓚洎處素俱坐降一階顯徳初遷¶
刑部貟外郎充三司判官歲餘改祠部郎中充集賢院¶
直學士宋初轉兵部郎中加金紫階瓚風神俊爽善談¶
論有吏材太祖甚寵之擢拜左諫議大夫出知舒州境¶
内有菰蒲魚鱉之饒居民採以自給防禦使司超盡征¶
之瓚奏奪民利請蠲除從之建隆四年春徙知廬州乾¶
徳三年以本官充樞密直學士時劔外初平卒有亡命¶
者散匿為盗命瓚知梓州無何蜀軍校上官進率亡命¶
<pb:KR2a0032_WYG_270-12b>¶
三千餘人掠民數萬夜攻州城瓚曰賊乗夜奄至此烏¶
合之衆以箠梃相擊必無固志正可持重以鎮之旦自¶
潰矣城中止有雲騎兵三百令分守城門瓚坐城樓宻¶
令促其更籌未夜分擊五鼓賊悉遁去因縱兵追之擒¶
上官進斬於市誘其餘黨千餘人並釋其罪境内獲安¶
初太祖欲任用瓚常與趙普言瓚有奇材普忌之乃遣¶
詣蜀平寇濳令所親信從其行宻察其過即亡入京師¶
<pb:KR2a0032_WYG_270-13a>¶
擊登聞皷訟瓚及監軍綾錦副使李羙通判殿中侍御¶
史李檝受賕為姦事急召歸闕親問之詞理屢屈乃屬¶
吏既而普遣人至潼闗閱其囊装得金帶珍玩之物皆¶
封題将以賂劉嶅嶅方在太宗幕府瓚具伏普言法當¶
死太祖欲貸之普固執不可乃削去名籍瓚流登州沙¶
門島羙配隸通州海門島嶅免所居官李檝者嘗與王¶
徳裔佐王饒幕太祖納孝眀皇后因識之徳裔輕率而¶
檝謹厚太祖薄徳裔而厚檝至是檝特免配流未幾復¶
為御史瓚在海上凡十年不得召開寳末遇赦放還太¶
<pb:KR2a0032_WYG_270-13b>¶
宗即位授左贊善大夫太平興國元年冬與禮部貟外¶
郎賈黄中左補闕程能分掌左藏三庫先是貨泉與金¶
帛通至是以帑藏充溢乃命分之二年復賜金紫眀年¶
判大理寺改度支判官遷秘書少監充職四年上親征¶
太原以瓚為隨駕三司判官凱旋改大理卿兼判秘書¶
省以足疾求解優詔免朝請令於本司視事瓚抗章請¶
退除給事中致仕復舊勲階五年卒年六十七子克忠¶
<pb:KR2a0032_WYG_270-14a>¶
至内殿崇班閤門祗&KR0049;¶
邉珝字待價華州鄭人也曾祖頡石泉令祖操下邳令¶
父蔚太常卿珝晉天福六年舉進士解褐秘書省校書¶
郎直洪文館漢乾祐初為右拾遺加朝散大夫澤州饑¶
奉詔視民田周廣順元年遷右補闕三年轉起居舎人¶
顯徳二年改庫部貟外郎丁外艱服闋授職方員外郎¶
知通州珝課鬻鹽於狼山歲増萬餘石宋初詣衛州視¶
秋稼及掌京倉建隆二年兄玕自河南令入為吏部貟¶
外郎復以珝為洛陽令兄弟迭尹赤邑時人榮之乾徳¶
<pb:KR2a0032_WYG_270-14b>¶
初召為倉部郎中蜀平命珝知三泉縣開寳初遷職方¶
郎中監京兆麴務又掌永安軍𣙜貨奏徙務&KR0045;州有富¶
民訴廣陵尉謝圗殺其父本部收尉囚之官吏推劾累¶
三百日獄未具州以状聞詔珝案鞫盡得其實乃富民¶
以私憾誣告尉即反坐之就命權知州事仍兼𣙜貨務¶
罷郡又兼掌酒稅鹽礬務未幾丁母憂起復知州事㑹¶
征江表兼領淮南轉運使金陵平知江北諸州轉運事¶
<pb:KR2a0032_WYG_270-15a>¶
太宗即位遷吏部郎中召還賜金紫充廣南轉運使初¶
至桂州守張頌卒頌濰州人藁葬城外舊制不許以族¶
行僕人乃分匿其家財珝召官吏悉追取之部送其柩¶
歸濰州又屬郡守與䕶軍有忿隙者但奏令易地不致¶
之於罪釁太平興國五年代歸拜右諌議大夫領吏部¶
選事七年移知開封府眀年夏卒年六十三珝精力有¶
吏材帝方欲倚用及聞其卒歎惜數四賻其家絹四百¶
匹錢二十萬珝一子早卒以其從子俊為尉氏主簿兄¶
玕至金部郎中弟玢右贊善大夫從子倣至殿中丞倚¶
<pb:KR2a0032_WYG_270-15b>¶
為比部貟外郎¶
王眀字如晦大名成安人晋天福中與進士不第驍騎¶
将藥元福為原州刺史辟為從事馮暉節制靈武表為¶
觀察廵官周廣順初元福領陳州防禦使奏署判官會¶
劉崇寇晋州命元福将兵援之事多咨於眀先是州縣¶
吏部送丁壮糧餉一夕夫盡遁去元福怒盡驅官吏出¶
軍門将就戮眀馳徃止之入白元福曰今軍儲無闕丁¶
<pb:KR2a0032_WYG_270-16a>¶
夫數萬人文吏懦不能制斬之何益不如寛以待之賊¶
敗凱旋公無專殺之名不亦善乎元福感悟盡免其死¶
既而崇衆宵遁即命元福為建雄軍節度留鎭因奏署¶
眀為書記賜緋魚顯徳初元福移鎮陜恃功多驕恣眀¶
以直道規之忤其左右多毁眀於元福元福亦稍踈之¶
眀以父病求歸省元福數召眀眀因謝絶之詣闕上書¶
求任州縣歴清平郾城二縣令宋初荆南高繼沖入覲¶
授彭門節龯以眀為武寜軍節度掌書記乾徳初召公¶
卿近臣各舉清白有吏幹者一人給事中馬士元以眀¶
<pb:KR2a0032_WYG_270-16b>¶
塞詔召為左拾遺蜀平選知榮州代歸遷右補闕㑹用¶
兵於嶺南選為荆湖轉運使開寶三年大舉南征以眀¶
為隨軍轉運使山路險絶舟車不通但以丁壮數萬人¶
轉逓供億不闕每下一郡一城必先保其簿書守其倉¶
庫既而賀州未下眀入與主帥計曰當急取之恐援兵¶
至則我師勝負未可知諸将頗猶豫眀乃擐甲胄率所¶
部護送輜重卒百人擁丁夫數千畚鍤皆作堙其塹直¶
<pb:KR2a0032_WYG_270-17a>¶
抵城門城中懼開門納欵遂據有之因抵廣州賊衆十¶
餘萬拒戰是夕大風發屋折木衆乃驚懼眀與都部署¶
潘羙等謀命丁夫數千人人持二炬間道先搗賊壘大¶
軍蓐食陣以待之俄而萬炬皆發焚其柵賊驚果來犯¶
大軍因迎擊之賊大敗斬首數萬劉鋹以城降廣州平¶
為本道轉運使太祖嘉其功擢授秘書少監領韶州刺¶
史充轉運使俄以潘羙尹崇珂為嶺南轉運使以眀為¶
副使眀徧歴部内視民疾苦舊無名科歛悉條奏除之¶
嶺表遂安七年代歸帝召見勞問賜襲衣金帶鞍勒馬¶
<pb:KR2a0032_WYG_270-17b>¶
是歲将用師南唐以眀為黄州刺史帝宻授成算眀既¶
視事即完葺城壘訓練士卒衆莫解其意俄而王師自¶
荆渚乗戰艦而下即以眀為池州至岳州江路廵檢戰¶
櫂都部署擊鄂州軍於江南斬首三百級又破萬餘人¶
於武昌殺江南軍七百人拔樊山砦破江州軍斬首三¶
千級又破江南軍三百人於江中獲船十餘艘又擊敗¶
湖口軍萬餘衆奪戰艦五百艘時南唐将朱令贇自上¶
<pb:KR2a0032_WYG_270-18a>¶
江領衆十五萬連大艦沿流而下將焚采石浮梁抵金¶
陵為援眀率所部舟師屯獨樹口遣其子馳奏請添造¶
戰艦三百艘以襲令贇帝曰非應急䇿也令贇朝夕至¶
金陵之圍解矣乃密遣人諭眀令樹長木於洲浦間若¶
帆檣之状令贇望見之果疑大軍襲其後逗撓不敢進¶
眀移檄諸軍相爲掎角因督兵櫂襲之至小孤山與諸¶
軍合勢大破之擒令贇衆赴水死者十五六金陵平詔¶
眀安撫諸郡因命知洪州太宗即位兼領江南諸路轉¶
運使召為右諫議大夫充三司副使太平興國七年與¶
<pb:KR2a0032_WYG_270-18b>¶
侯陟同判三司事八年召分三司各命使領之改左諫¶
議大夫為鹽鐵使遷給事中雍熙四年改光州刺史出¶
知并州端拱元年代還表求換秩改禮部侍郎會契丹¶
擾邉詔以眀知眞定府契丹遁去淳化初詔歸闕知京¶
朝官差遣事二年卒年七十三子挺扶並進士及第歴¶
臺省累為轉運使皆知名挺至殿中侍御史扶嘗直集¶
賢院至工部貟外郎景徳中録㓜子掞為光禄寺主簿¶
<pb:KR2a0032_WYG_270-19a>¶
大中祥符八年又錄其孫師顔為三班借職掞至殿中¶
丞¶
許仲宣字希粲青州人漢乾祐中登進士第時年十八¶
周顯徳初解褐授濟隂主簿考功貟外郎張乂薦為淄¶
州團練判官宋初赴調引對便殿仲宣氣貌雄偉太祖¶
恱之擢授太子中允受詔知北海軍仲宣度其山川形¶
勢地里廣袤可以為州郡因畫圗上之遂升為濰州初¶
議建牧馬監令仲宣行視諸州頗得善地從征并門掌¶
給納四十餘州資糧悉能集事帝益知其彊幹開寳四¶
<pb:KR2a0032_WYG_270-19b>¶
年知荆南轉運事及征江南又兼南面隨軍轉運事兵¶
數十萬供饋無闕南唐平以漕輓功拜刑部郎中中謝¶
日召升殿奨諭賜緋九年詔知永興軍府事太宗嗣位¶
遷兵部郎中驛召赴闕賜金紫授西川轉運使屬西南¶
夷寇鈔邉境仲宣親至大度河諭以逆順示以威福夷¶
人率服㑹言事者云江表用兵時仲宣乾沒官錢召還¶
令御史臺盡索財計簿鈎校凡數年而畢無有欺隐改¶
<pb:KR2a0032_WYG_270-20a>¶
廣南轉運使會征交州其地炎瘴士卒死者十二三大¶
将孫全興等失律仲宣因奏罷其兵不待報即以兵分¶
屯諸州開庫賞賜草檄書以諭交州交州即送欵内附¶
遣使修貢仲宣復上章待罪帝嘉之太平興國六年冬¶
南郊畢遷吏部郎中八年與膳部郎中知雜滕中正兵¶
部郎中劉保勲刑部郎中辛仲甫皆以久次郎署擢陞¶
諫垣仲宣為左諫議大夫未幾召還以本官權度支雍¶
熙四年出知廣州未上移知江陵府俄改河南府端拱¶
中遷給事中淳化元年卒年六十一仲宣性寛恕倜儻¶
<pb:KR2a0032_WYG_270-20b>¶
不檢有心計初為濟隂主簿時令與簿分掌縣印令畜¶
嬖妾與其室爭寵令弗能禁嬖欲䧟其主竊取其印藏¶
之封識如故以授仲宣翼日署事發匣則無其印因逮¶
捕縣吏數軰及令簿家人下獄鞫問果得之於令舎竈¶
突中令聞之倉皇失措仲宣處之晏然人服其量嘗從¶
征江南都部署曹彬令取陶器數萬給士卒為燈具仲¶
宣已預料置奉之如其數其才幹類此子待用至國子¶
<pb:KR2a0032_WYG_270-21a>¶
博士待問再舉及第至殿中丞待旦至比部貟外郎待¶
用子巨源亦登進士第¶
楊克讓字慶孫同州馮翊人髙祖公略洪州都督晉末¶
舉進士不第州将劉繼勲辟為户曹掾漢乾祐中本府¶
節度張彦成表授掌書記周廣順初彦成移鎭安陽穰¶
下克讓以&KR0199;職從行彦成入為執金吾病篤奏稱其材¶
可用克讓以彦成死未葬不忍就祿退居别墅俟張氏¶
子外除時論稱之歴鎭寜軍掌書記顯徳二年調授鳯¶
翔府司錄參軍加兼監察御史以祖母老解官歸養未¶
<pb:KR2a0032_WYG_270-21b>¶
幾改延州觀察推官與通判宋琪並為節度使趙贊所¶
禮累加朝散大夫兼殿中侍御史連以家難去職太祖¶
素知其名會贊入覲復稱其才即起為左補闕掌蘄口¶
𣙜貨務乾徳六年知果州上言願畢襄事特賜緡錢許¶
葬畢赴任開寳三年就命為西川轉運副使蜀民懷其¶
善政璽書褒羙代歸闕下疏民利病十事稱㫖太祖召¶
升殿賜坐勞問面賜金紫将大用為侯陟所沮事見陟¶
<pb:KR2a0032_WYG_270-22a>¶
傳征南唐命克讓知昇州行府昇州平就知州事兼水¶
陸計度轉運使事加兵部貟外郎太平興國初就加刑¶
部郎中知大名府會錢俶陳洪進来歸疆土以克讓為¶
兩浙西南路轉運使泉州民嘯聚為盗克讓在福州即¶
率其屯兵至泉州與王眀王文寳共討平之四年徙知¶
廣州俄兼轉運市舶使眀年卒年六十九克讓少好學¶
手寫經籍盈於箧笥多收圗書墨跡歴官亷謹幹局所¶
至有聲毎視事自旦至暮或通夕㫁决如流無有凝滯¶
當時稱為能吏子希閔字無間生而失眀令諸弟讀經¶
<pb:KR2a0032_WYG_270-22b>¶
史一歴耳輙不能㤀屬文善緘尺趙普守西洛府中牋¶
䟽皆希閔所為将奏署本府掾固辭不受普優加給贍¶
張齊賢李沆薛惟吉張茂宗繼領府事皆優待之卒年¶
三十九有集二十巻自敎三子日華日嚴日休皆登進¶
士第日華都官貟外郎日嚴職方貟外郎日休殿中丞¶
希閔弟希甫淳化三年進士至屯田貟外郎從子日宣¶
亦登進士第¶
<pb:KR2a0032_WYG_270-23a>¶
段思恭澤州晉城人曾祖約定州司户祖昶神山令父¶
希堯晉祖鎮太原辟為從事與桑維翰同幕府晉有天¶
下希堯累歴清顯思恭以門䕃奏署鎮國軍節度使官¶
天福中希堯任棣州刺史兼權鹽礬制置使思恭解官¶
侍養奉章入貢改國子四門博士賜緋開運初出為華¶
商等州觀察支使劉繼勲節制同州辟為掌書記繼勲¶
入朝會契丹入汴軍士諠譟請立思恭為州帥思恭諭¶
以禍福拒而弗從乃止漢祖建國授左補闕隱帝時蝗¶
詔徧祈山川思恭上言赦過宥罪議獄緩刑茍獄訟平¶
<pb:KR2a0032_WYG_270-23b>¶
允則災害不生望令諸州速決重刑無致淹濫必召和¶
氣從之歴度支駕部周顯徳中定濵州田賦世宗嘉之¶
賜金紫丁外艱服闋拜左司貟外郎建隆二年除開封¶
令遷金部郎中乾徳初平蜀通判眉州時亡命集衆攻¶
逼州城刺史趙廷進懼不能敵将奔嘉州思恭止之因¶
率屯兵與賊戰彭山軍人皆觀望無鬭志思恭募軍士¶
先登者厚賞於是諸軍賈勇大敗賊思恭矯詔以上供¶
<pb:KR2a0032_WYG_270-24a>¶
錢帛給之後度支請按其罪太祖憐其果幹不許令知¶
州事丁母憂起復俄召為考功郎中知泗州會馮繼業¶
自靈州舉宗來朝帝以思恭代知州事仍語之曰馮繼¶
業言靈州非衛霍名将鎮撫之不可汝其往哉思恭曰¶
臣奉詔而往必能治之帝壮之賜窄衣金帶錢二百萬¶
仍以塗渉諸部令别齎金帛以遺之思恭下車矯繼業¶
之失綏撫夷落訪求民病悉條奏免之俄而回鶻入貢¶
路出靈州交易於市思恭遣吏市硇砂吏爭直與之競¶
思恭釋吏械其使數日貰之使還愬其主復遣使齎牒¶
<pb:KR2a0032_WYG_270-24b>¶
詣靈州問故思恭理屈不報自是數年回鶻不復朝貢¶
久之遷右諫議大夫知&KR0045;州朝廷方經略江表命思恭¶
兼沿江廵檢毎出廵委州事於通判以牌印鼔角金鉦¶
自隨驛書自京師來者令齎至其所事多稽滯因與通¶
判李岧相告訐詔以屬吏思恭辭不直責授太常少卿¶
改知宿州太宗即位遷将作監知秦州坐擅借官庫銀¶
造器又妄以貢奉為名賤市狨毛虎皮為馬飾為通判¶
<pb:KR2a0032_WYG_270-25a>¶
王廷範所發降授少府少監知邢州太平興國六年遷¶
少府監雍熙元年南郊畢表乞復舊官再為右諫議大¶
夫二年知夀州端拱初遷給事中尋知陕州淳化三年¶
卒年七十三思恭以門資歴顯官不知書無學術然踐¶
更吏事所至亦著勤績子惟一至太常博士三司度支¶
判官從子惟幾第進士仕至兵部貟外郎¶
侯陟淄州長山人漢末舉眀經周廣順初試校書郎為¶
西州回鶻國信使判官還補雷澤主簿司門貟外郎姚¶
恕凡四薦陟為襄城令汝州防禦判官濮陽襄邑令建¶
<pb:KR2a0032_WYG_270-25b>¶
隆初為寃句令以清幹聞二年擢為左拾遺仍知縣事¶
節度袁彦頗為不法陟抗章言之彦上表謝自陳無罪¶
太祖亦不窮治四年令兼領本縣屯兵俄改淮南轉運¶
使賜緋衣黒銀帯遷右補闕乾徳三年就改侍御史眀¶
年入為左司貟外郎度支判官朝議欲以本官領省事¶
改度支貟外郎依前充判官開寳五年復為左司貟外¶
郎六年權判吏部銓俄賜金紫十二月詔與户部貟外¶
<pb:KR2a0032_WYG_270-26a>¶
郎知制誥王祐等同知貢舉未鎻㝛出知&KR0045;州㑹出師¶
收金陵陟以所部敗南唐軍千人於宣化城俄為部下¶
所訟追赴闕陟度理窮乃求哀盧多遜多遜素與陟善¶
為其畫計時江表未拔太祖厭兵南土暑熾軍卒疫死¶
方議休兵以為後圗陟適從揚州來知金陵危甚多遜¶
令上急變求見陟時被病令掖入即大言曰南唐平在¶
朝夕陛下奈何欲班師願急取之臣若誤陛下願夷三¶
族上屏左右召升殿問状遂&KR0397;前議並赦陟罪復知吏¶
部選事太平興國初遷户部郎中俄而選人有妄冐事¶
<pb:KR2a0032_WYG_270-26b>¶
發詞渉於陟南曹雷徳驤将奏劾之陟造便殿自首出¶
為河北轉運使征太原為太原東路轉運使駕還次鎮¶
州命先還上都供頓軍需以功遷左諫議大夫權御史¶
中丞事五年同知貢舉開寳末趙普在中書陟嘗上疏¶
言其短至是普再入相陟頗憂恚六年南郊畢加給事¶
中七年三司使王仁贍左降以陟與王眀同判三司八¶
年卒贈工部尚書陟有吏幹性狡獪好進善事權貴巧¶
<pb:KR2a0032_WYG_270-27a>¶
中傷人太祖嘗召刑部郎中楊克讓命坐與語且諭以¶
将大用陟素忌克讓偵知之因奏事上問識楊克讓否¶
陟曰臣與克讓甚善知其人才誠朝廷佳士也近聞其¶
自言上許以大用多市白金作飲器以自奉臣頗怪之¶
上怒亟令克讓出典郡其險詖如此¶
李符字徳昌大名内黄人漢乾祐中郭從義討趙思綰¶
於京兆辟符在幕府表為京兆府户曹掾歴郿縣主簿¶
保義軍節度推官丁内艱服除調汝州防禦判官權知¶
州事右庶子楊恪薦為大理正乾徳中知歸州轉運司¶
<pb:KR2a0032_WYG_270-27b>¶
制置歸朝以京西諸州錢帛不登選知京西南面轉運¶
事奏便宜百餘條凡四十八事命著為令賜緋魚因奏¶
對稱㫖遷起居郎後荆湖轉運許仲宣隨軍討南唐詔¶
符赴荆湖調發芻糧符領船數千艘順流而下事畢賜¶
金紫符又建議鑿横江河以通漕運發和州三縣丁壮¶
給其役太祖欲幸西京有事于南郊符上書陳八難曰¶
京邑凋弊一也宫闕不備二也郊廟未修三也百司不¶
<pb:KR2a0032_WYG_270-28a>¶
具四也畿内民困五也軍食不充六也壁壘未設七也¶
千乗萬騎盛暑扈行八也不從禮畢還京改比部貟外¶
郎判刑部太平興國初遷駕部轉祠部郎中知廣州兼¶
轉運使二年符圗海外諸城及嶺外花木各一以獻在¶
任有善政民為立生祠五年召為右諫議大夫判吏部¶
銓兼大理寺理三司副使范旻得罪以符代之賜白金¶
三千兩車駕幸大名領行在三司未幾坐與官屬競課¶
最罷職守本官七年春開封尹秦王廷羙出守西京以¶
符知開封府廷美事發太宗令歸第省過趙普令符上¶
<pb:KR2a0032_WYG_270-28b>¶
言廷羙在西洛非便恐有他變宜遷遠郡以絶人望遂¶
有房陵之貶普恐泄言坐符用刑不當貶寜國軍行軍¶
司馬盧多遜貶崖州也符白普曰珠崖雖遠在海中而¶
水土頗善春州稍近瘴氣甚毒至者必死願徙多遜處¶
之普不答先是太宗尹京符因宋琪薦弭徳超事藩邸¶
符貶徳超為樞宻副使屢稱其寃會徳超以事貶帝惡¶
其朋黨徙符嶺表普移符知春州至郡歳餘卒年五十¶
<pb:KR2a0032_WYG_270-29a>¶
九符無文學有吏幹好希人主意以求進用終以此敗¶
至道二年郊祀追復右諫議大夫祥符五年錄其子璜¶
試将作監主簿¶
魏丕字齊物相州人頗渉學問周世宗鎮澶淵辟司法¶
參軍有盗五人獄具丕疑其寃緩之不數日果獲眞盗¶
世宗嘉其眀慎歴頓邱冠氏元城三縣令世宗即位改¶
右班殿直自陳本以儒進願受本資官世宗曰方今天¶
下未一用武之際藉卿幹事勿固辭也未幾出監眀靈¶
砦軍世宗征淮甸丕獲江南諜者四人部送行在詔奨¶
<pb:KR2a0032_WYG_270-29b>¶
之賜錢十萬遷供奉官供備庫副使太祖即位改作坊¶
副使時楊承信帥河中或言其反側未安命丕賜承信¶
生辰禮物隂察之還言其無状太祖嘗召對語丕曰作¶
坊久積弊爾為我修整之丕在職盡力以久次轉正使¶
開寳九年領代州刺史凡典工作十餘年討澤潞濰&KR0045;¶
下荆廣收川峽征河東平江南太祖皆先期諭㫖令修¶
剏器械無不精辦舊床子弩射止七百歩令丕增造至¶
<pb:KR2a0032_WYG_270-30a>¶
千歩及改繡衣鹵簿亦専敇丕裁製丕撤本坊舊屋為¶
舎衢中收僦直及鬻死馬骨歲得錢七千餘緡工匠有¶
喪者均給之太祖幸洛郊祀三司使王仁贍議雇民車¶
牛運法物太祖以勞民不恱召丕議之丕請揀本坊匠¶
少壮者二千餘分為逓鋪輸之時以為便雍熈四年代¶
郝正為户部使端拱初遷度支使是冬出為黄州刺史¶
還朝召對便坐賜御書急就章朱邸集丕退作歌以獻¶
因自述願授臺省之職太宗面諭曰知卿本儒生然清¶
望官奉給不若刺史之優也淳化初改汝州刺史歴知¶
<pb:KR2a0032_WYG_270-30b>¶
鳳州改襄州境内久旱丕以誠禱之一夕雨沾足眀年¶
召還屢求退居西洛不許四年表求致仕授左武衛大¶
将軍仍領汝州刺史俄判金吾街仗初六街廵警皆用¶
禁卒至是詔左右街各募卒千人優以廩給使傳呼備¶
盗丕以新募卒引對遂分四營營設五都一如禁兵之¶
制五年改領郢州刺史俄改領復州遷左驍衛大将軍¶
咸平二年卒年八十一丕好歌詩頗與士大夫逰接有¶
<pb:KR2a0032_WYG_270-31a>¶
時稱南唐主李煜妻卒遣丕充弔祭使且使觀其意趣¶
煜邀丕登昇元閣賦詩丕有朝宗海浪拱星辰之句以¶
風動之太宗嘗賜詩令丕與柴禹錫和焉¶
董樞眞定元氏人後唐太清中以獻書授校書郎累歴¶
賔佐晉天福中為左拾遺知樞宻院表奏周廣順初為¶
左補闕世宗即位詔常參官各奏封事樞上平吳策淮¶
南平遷浚儀令恭帝即位遷殿中侍御史太祖乾徳初¶
遷主客貟外郎上書請伐蜀蜀平通判劍州會全師雄¶
叛攻劍刺史張仁謙足疾不能戰欲棄城走樞固争戰¶
<pb:KR2a0032_WYG_270-31b>¶
賊敗之因招餘衆降仁謙飲樞令醉宻殺降數百誣奏¶
樞與賊通會中使自成都還備言其事太祖並召之庭¶
辯曲直仁謙遂屈下御史臺鞫之黜宋州敎練使以樞¶
嘗貢西伐計遷比部郎中三年出兼桂陽監使上書請¶
伐廣南詔益桂陽戍卒三千令樞統之開寳二年又上¶
方略會劉鋹命内侍曾居實侵桂陽樞擊退之三年大¶
舉伐鋹令樞率兵趨連口克之改兵部郎中權知連州¶
<pb:KR2a0032_WYG_270-32a>¶
兼行營招撫使嶺南平賜錢三百萬四年移知襄州又¶
為河北轉運使改判西京留司御史臺初樞罷桂陽監¶
以左贊善大夫孔璘代之璘通三禮嘗講學於河朔擢¶
第歴州縣及升朝蒞桂陽歲滿以太子洗馬趙瑜代之¶
瑜趙州人家世豪右自言諳練邉事開寳中命為易州¶
通判歲滿移桂陽瑜至卽稱疾遂以著作郎張侃代之¶
侃至月餘奏瑜在任累月得羡銀數千斤雖送官而不¶
具數聞計樞與璘隱沒可知矣詔下御史案之獄具有¶
司計盗贓法俱當死太祖曰趙瑜非自盗但不能發擿¶
<pb:KR2a0032_WYG_270-32b>¶
耳樞璘並坐死瑜決杖流海島擢侃為屯田貟外郎¶
論曰顔衎振舉風憲不避彊禦劇可久居廷尉之任以¶
平允聞趙逢果斷之士而獨尚嚴酷處之要宻之職則¶
非所宜蘇曉銳意深刻樂致人罪後嗣衰謝厥報不誣¶
高防陳逆順以聳臣節體眀愼而究疑獄治迹清操沒¶
而彌章若其自誣以捄人之死古人何加焉馮瓚省關¶
市之苛賦設方略以擊賊功若可稱而巧宦任數竟致¶
<pb:KR2a0032_WYG_270-33a>¶
傾敗理固然矣邉珝王眀許仲宣楊克讓當官效用以¶
清幹稱然仲宣寛簡持重造次不撓盖人之難能者王¶
眀累參戎事預立戰功至若開諭元福止其暴誅此赴¶
蹈之仁也段思恭遏亂兵擊羣宼便宜從事以著奇績¶
斯亦可矣然不能動遵規矩速訟左降者再焉侯陟吏¶
才適用患在忮刻李符博通時務乃事深文以致投荒¶
自弊遂為口實魏丕久典工效以濟戎用至於平反寃¶
盗之獄捄楊承信之誣善尤可稱董樞論平吳伐蜀及¶
取廣南咸克舉之且多戰功而以貪墨取敗惜哉¶
<pb:KR2a0032_WYG_270-33b>¶
　宋史巻二百七十¶
