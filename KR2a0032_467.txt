# -*- mode: mandoku-view -*-
#+TITLE: 宋史
#+DATE: 2018-03-31 09:03:31.389897
#+PROPERTY: ID KR2a0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四百六十七
<pb:KR2a0032_WYG_467-1a>¶
欽定四庫全書¶
　宋史卷四百六十七¶
元中書右丞相總裁托克托等修¶
¶
　列傳第二百二十六¶
¶
宦者二¶
¶
¶
楊守珍　韓守英　藍繼宗　張惟吉¶
¶
¶
甘昭吉　盧守懃　王守規　李憲¶
¶
¶
張茂則　宋用臣　王中正　李舜舉¶
¶
<pb:KR2a0032_WYG_467-1b>¶
石得一　梁從吉　劉惟簡¶
¶
楊守珍字仲寳開封祥符人為入内黄門習書史學兵¶
家方畧善射家僮過堂下一發貫髻人服其精選為環¶
慶路走馬承受公事契丹謀入塞為鎮㝎髙陽関行營¶
同押先鋒事㑹許民周繼宗為人誣告與外夷交通干¶
證者六十人辭服遣守珍覆問悉辨理出之徙真定保¶
趙等州駐泊都監邕桂等十州安撫都監從曹克明降¶
撫水州蠻築二柵以扼其要天禧初擒盗于青灰山累¶
<pb:KR2a0032_WYG_467-2a>¶
遷西京作坊使帶御器械永興軍兵馬鈐轄徙真定邠¶
寧路為内侍省内侍押班提㸃内弓箭軍器庫進内園¶
使右班都知領端州刺史嘗侍仁宗苑中命乗馬馳射¶
賞其便習賜錦袍巵酒卒贈原州防禦使¶
韓守英字徳華開封祥符人初為入内髙品從征河東¶
數奉詔至石嶺関督戰取隆州遷殿頭久之以西頭供¶
奉官擢入内内侍押班遷副都知隨王繼恩招安西川¶
為先鋒戰于劒門有功遷西京作坊使劔門都監還勾¶
當三班院進入内内侍都知歴定州鎮定髙陽関并代¶
<pb:KR2a0032_WYG_467-2b>¶
路兵馬鈐轄契丹圍岢嵐軍守英與鈐轄張志言知府¶
州折惟昌帥所部渡河抵𦍤州以牽賊勢遂破狼水砦¶
俘數百人獲馬牛羊鎧甲以數萬計賊為解去賜錦袍¶
金帶俄領㑹州刺史解都知再遷昭宣使復領三班出¶
為鄜延路都鈐轄徙并代路建言夲路宿兵多百姓困¶
於飛輓今幸邉鄙無事請留騎軍千餘人悉徙内地真¶
宗曰邉臣能體朝廷恤民之意宜詔諸路視此行之提¶
<pb:KR2a0032_WYG_467-3a>¶
舉在京諸司庫務勾當皇城司為趙徳明官告使歴宣¶
政宣慶二使内侍左班都知領奨州團練使雅州防禦¶
使入内都知管勾脩國史書成進景福殿使又為延福¶
宫使入内都知復提舉諸司庫務卒贈定國軍節度觀¶
察留後¶
藍繼宗字承祖廣州南海人事劉鋹為宦者歸朝年十¶
二遷為中黄門從征太原傳詔營陳間多稱㫖秦州並¶
邉有大小洛門砦自唐末䧟西𦍑雍熙中温仲舒諭酋¶
豪使獻其地徙衆渭北言者以為生事請罷仲舒太宗¶
<pb:KR2a0032_WYG_467-3b>¶
遣繼宗徃按視還奏二砦據要害産良木不可棄帝悦¶
復使繼宗勞賜仲舒累遷西京作坊副使勾當内東門¶
元徳太后章穆皇后𦵏為按行園陵使車駕北征勾當¶
留司皇城司車駕謁諸陵近陵舊乏水繼宗疏泉陵下¶
百司從官皆取以濟擢入内副都知為天書扶侍都監¶
詔與李神祐第東封扈從内臣之勞而入内供奉官范¶
守遜等訴其不公罷都知祀汾脽復為天書扶侍都監¶
<pb:KR2a0032_WYG_467-4a>¶
再遷東染院使明年領㑹州刺史進崇儀使勾當皇城¶
司修玉清昭應宫與劉承珪典工作宫成遷洛苑使髙¶
州團練使充都監坐章穆皇后陵隧墊貶如京使典修¶
景靈宫進南作坊使復修㑹靈祥源觀車駕幸亳州管¶
勾留司大内公事提舉在京諸司庫務勾當三班院修¶
國史院為趙徳明加恩使徳明與繼宗射繼宗每發必¶
中徳明遺以所乗名馬為内侍省右班都知遷入内都¶
知仁宗即位遷左騏驥使忠州防禦使永定陵修奉鈐¶
轄歴昭宣宣政宣慶使累上章求致仕特免入朝拜舞¶
<pb:KR2a0032_WYG_467-4b>¶
及從行幸頃之復固請罷都知以景福殿使邕州觀察¶
使家居養疾卒贈安徳軍節度使諡僖靖繼宗事四朝¶
謙謹自持每領職未久輙請罷家有園池退朝即亟歸¶
同列或留之繼宗曰我欲歸種花卉弄游魚為樂爾景¶
福殿置使自大中祥符間至繼宗授者纔三人養子元¶
用元震元用終左藏庫使梓州觀察使元震以兄䕃補¶
入内黄門轉髙班給事明肅太后禁中夜火后擁仁宗¶
<pb:KR2a0032_WYG_467-5a>¶
登西華門左右未集元震獨傳呼宿衞以功遷髙品為¶
三陵都監條列防守法其後諸陵以為式歴羣牧都監¶
監三館袐閣積官皇城使累遷入内副都知忠州防禦¶
使仙韶院火元震救䕶火以時息詔褒之賜襲衣金帶¶
卒贈鎮海軍留後元震子五人不畜閹子¶
張惟吉字祐之開封人初補入内黄門遷殿頭髙陽関¶
路走馬承授公事䕶塞滑州天臺埽役遷西頭供奉官¶
監在京𣙜貨務知嘉州張約以贓敗詔與御史王軫徃¶
劾其獄還領内東門司為修奉章獻章懿太后二陵承¶
<pb:KR2a0032_WYG_467-5b>¶
受時議復用李諮𣙜茶算緡法乃以惟吉為内殿崇班¶
復監𣙜貨務凡内侍領内東門次遷勾當御藥院而惟¶
吉纔進官衆以為薄惟吉欣然就職再期以羡餘遷承¶
制為趙元昊官告使還言元昊驕僣勢必叛請預飭邉¶
備及元昊宼延州遣按視延鄜環慶兩路器甲幷訪攻¶
守利害敵既退夏竦韓琦謀自鄜延深入乘虚撃之命¶
惟吉募幷汾驍勇副以土兵輕齎赴河外惟吉以為我¶
<pb:KR2a0032_WYG_467-6a>¶
師當持重伺變不宜馳赴不測以自困已而元昊果引¶
去還奏稱㫖領皇城司遷内侍省押班羣牧都監簡陜¶
西冗兵領軍頭引見司遷供備庫使盡汰軍頭司軍校¶
之罷癃者同提舉在京諸司庫務領恩州刺史為入内¶
都知商湖決為澶州修河都鈐轄轉運使施昌言請亟¶
塞崔嶧以為歳災民困役宜緩命惟吉按視言河可塞¶
而民誠困財用不足宜少待之從其議遷如京使果州¶
團練使復領皇城司卒惟吉任事久頗見親信而言弗¶
阿狥張貴妃薨将治䘮皇儀殿諸宦官皆以為可獨惟¶
<pb:KR2a0032_WYG_467-6b>¶
吉曰此事干典禮湏翌日問宰相既而宰相不能執議¶
惟吉深以為非贈昭信軍節度觀察留後逾月又贈保¶
順軍節度使謚忠安養子若水字益之以惟吉奏補小¶
黄門給事章惠太后殿轉入内髙品王師平貝州征儂¶
賊皆以幹敏選為走馬承受賊平以勞進官三遷環慶¶
路鈐轄討環州解乜臼族復有功歴帶御器械内侍押¶
班副都知熙寧初造神臂弓成神宗御延和殿臨閲置¶
<pb:KR2a0032_WYG_467-7a>¶
鐡甲七十歩俾衛士射未有中者若水自請射連中徹¶
札建慶夀寳慈兩宫典領工作再遷嘉州防禦使以病¶
蘄解職領輝州觀察使提舉四園苑諸司庫務卒贈天¶
平軍留後¶
甘昭吉字祐之開封人初以内侍殿頭為英韶州廵檢¶
捕盗有功再遷内殿崇班京東路都廵檢齊州武衛小¶
校馮坦率營卒二百突入州㕔事欲為變昭吉單騎馳¶
徃戒所從将士操兵在外先獨見亂卒諭以福禍令推¶
首惡自贖衆疑沮不敢動已而操兵者皆入即共執十¶
<pb:KR2a0032_WYG_467-7b>¶
餘人告曰此誘我者也昭吉立殺之縱其餘去州以無¶
事特遷供備庫副使帶御器械後内侍省押班闕仁宗¶
記前功特以授之遷入内副都知英宗即位之夕昭吉¶
直禁中翊衛有勞自文思副使超遷供備庫使康州刺¶
史昭吉奏曰臣夲孤㣲無左右之舉而先帝知臣朴直¶
自小官㧞用至此分當從𦵏今願得洒掃陵寝足矣帝¶
愛其忠特授永昭陵使加如京使還朝表辭職以左龍¶
<pb:KR2a0032_WYG_467-8a>¶
武軍大将軍致仕卒昭吉敦實慎宻人士稱之¶
盧守懃字君錫開封祥符人自入内内品累遷禮賓使¶
邠寧環慶路鈐轄還為入内内侍省押班領昌州刺史¶
明道中改𦵏章懿太后而舊藏有水以守懃嘗典𦵏事¶
罷為永興軍兵馬鈐轄徙鄜延路再遷六宅使加貴州¶
團練使進榮州防禦使兼邠寧環慶路安撫都監元昊¶
宼保安軍守懃率兵撃走之特遷左騏驥使移陜西鈐¶
轄初劉平石元孫被執守懃撫膺涕泣不敢出又嘗易¶
蕃官馬延州通判計用章勸范雍棄城将保鄜州雍欲¶
<pb:KR2a0032_WYG_467-8b>¶
遣安撫都監李康伯徃説賊不肯行賊去而守懃用章¶
更相論奏知制誥葉清臣以守懃擁兵觀望請正其罪¶
幷按二人守懃奪防禦使為湖北都監用章除籍配雷¶
州夲城康伯均州都監久之復恩州防禦使遷利州觀¶
察使歴真定府定州北京路鈐轄以左衛大将軍致仕¶
卒贈保順軍節度使諡安恪養子昭序¶
王守規真定欒城人入内副都知守忠之弟守忠事真¶
<pb:KR2a0032_WYG_467-9a>¶
宗謹愿慎宻眷遇最厚明道時守規為小黄門禁中夜¶
半火守規先覺自寝殿至後苑皆擊去其鎻乃奉仁宗¶
及皇太后至延福宫囬視所經處已成煨燼翌日執政¶
&KR0049;起居帝曰非王守規導朕至此㡬不與卿等相見以¶
功遷入内殿頭選治京城水決汴河于公賈村決蔡河¶
于四里橋水患以息加帶御器械積官至宣慶使康州¶
防禦使内侍右班副都知卒年六十七贈昭武将軍留¶
後¶
李憲字子範開封祥符人皇祐中補入内黄門稍遷供¶
<pb:KR2a0032_WYG_467-9b>¶
奉官神宗即位歴永興太原府路走馬承受數論邉事¶
合㫖幹當後苑王韶上書請復河湟命憲徃視師與韶¶
進収河州加東染院使幹當御藥院復戰牛精谷㧞珂¶
諾城為熙河經畧安撫司幹當公事按視鄜延軍制行¶
至蒲中㑹木征合董氊鬼章之兵攻破踏白城殺景思¶
立圍河州詔趣赴之憲馳至軍先是朝廷出黄旗書敕¶
諭将士如用命破賊者倍賞於是憲晨起帳中張以示¶
<pb:KR2a0032_WYG_467-10a>¶
衆曰此旗天子所賜也視此以戰帝實臨之士爭呼用¶
命以進督諸将傍山焚族帳即日通路至河州賊餘衆¶
保踏白官軍出與戰大破之進至餘川又破賊堡十餘¶
木征率酋長八十餘人詣軍門降㨗聞以功加昭宣使¶
嘉州防禦使還為入内内侍省押班幹當皇城司安南¶
叛副趙卨招討未行卨建言朝廷置招討副使軍士湏¶
共議至莭制號令即宜歸一憲銜之由是屢紛變遂罷¶
憲而令乘驛計議秦鳳熙河邉事諸将皆聽節度於是¶
御史中丞鄧潤甫御史周尹蔡承禧彭汝礪極論其不¶
<pb:KR2a0032_WYG_467-10b>¶
可又言鬼章之患小用憲之患大憲功不成其禍小有¶
成功其禍大章再上弗聼冷雞朴誘山後生羌擾邉木¶
征請自効衆以為不可憲曰何傷乎羌人天性畏服貴¶
種聽之徃木征盛以出衆聳視皆無鬭志師乘之殺¶
獲萬計斬冷雞朴董氊懼即遣使奉贄効順加宣州觀¶
察使宣政使入内副都知又遷宣慶使時用兵連年度¶
支調度不繼詔憲兼經制財用裁冗費什六歳運西山¶
<pb:KR2a0032_WYG_467-11a>¶
巨木給京師營繕賜瑞應坊園宅一區元豐中五路出¶
師討夏國憲領熙秦軍至西市新城復蘭州城之請建¶
為帥府帝又詔憲領兵直趣興靈董氊亦稱欲徃宜乘¶
機恊力入掃巢宂若興靈道阻即過河取凉州乃總兵¶
東上平夏人于髙川石峽進至屈吴山營打囉城趨天¶
都燒南牟府庫次葫蘆河而還憲既不能至靈州董氊¶
亦失期師無功憲欲以開蘭㑹邀功彌責同知樞宻院¶
孫固曰兵法期而後至者斬况諸路皆至而憲獨不行¶
不可赦帝以憲猶有功但令詰擅還之由憲以餽餉不¶
<pb:KR2a0032_WYG_467-11b>¶
接為辭釋弗誅復上再舉之䇿兼陳進築五利且從之¶
㑹李順舉入奏具陳師老民困状乃罷兵趣憲赴闕道¶
賜銀帛四千為涇原經畧安撫制置使給衛三百進景¶
福殿使武信軍留後使復還熙河仍兼秦鳳軍馬夏人¶
入蘭州破西関降宣慶使憲以蘭州乃西人必爭地衆¶
數至河外而相羊不進意必大舉乃増城守塹壁樓櫓¶
具偹明年冬夏人果大入圍蘭州歩騎號八十萬衆十¶
<pb:KR2a0032_WYG_467-12a>¶
日不克糧盡引去又詔憲遣間諭阿里骨結等且選騎¶
度河與賊遇破之坐妄奏功状罷内省職事哲宗立改¶
永興軍路副都總管提舉崇福宫御史中丞劉摰論憲¶
貪功生事一出欺罔避興靈㑹師之期頓兵以城蘭州¶
遺患至今永樂之圍逗留不急赴援降宣州觀察使又¶
貶右千牛衛将軍分司南京居陳州卒年五十一紹聖¶
元年贈武泰軍節度使初諡敏恪改忠敏憲以中人為¶
将雖能拓地降敵而罔上害民終貽患中國云¶
張茂則字平甫開封人初補小黄門五遷至西頭供奉¶
<pb:KR2a0032_WYG_467-12b>¶
官幹當内東門禁庭夜有盗茂則首登屋以入既獲賊¶
遷領御藥院仁宗不豫中夜促召茂則趨入扶衛左右¶
或欲掩宫門茂則曰事無可慮何至使中外生疑耶帝¶
疾間欲處以押班懇求補外轉宫苑使果州團練使為¶
永興路兵馬鈐轄入為内侍押班再遷副都知熙寧初¶
同司馬光相視恩冀深瀛四州生隄及六塔二股河利¶
害進入内都知上元夜宫中火督衆即撲滅詔曰宫禁¶
<pb:KR2a0032_WYG_467-13a>¶
不驚帑藏如故惟忠與力予固嘉之賜以窄衣金帶累¶
乞退休言受國厚恩廩食過量積而未請者七年乞令¶
三司毁劵詔褒之仍進其官哲宗即位遷寧國軍留後¶
加兩省都都知卒年七十九茂則性儉素食不重味衣¶
裘累十數年不易紹聖論元祐人以茂則嘗預任使追¶
貶左監門衛将軍崇寧中入黨籍¶
宋用臣字正卿開封人為人有精思彊力以父䕃𨽻職¶
内省神宗建東西府築京城建尚書省起太學立原廟¶
導洛通汴凡大工役悉董其事性敏給善傳詔令故多¶
<pb:KR2a0032_WYG_467-13b>¶
訪以外事同列悉藉以進朝士之乏㢘節者徃徃謟附¶
之權勢震赫一時積勞至登州防禦使加宣政使元祐¶
初言者論其罪降為皇城使謫監滁州太平州酒稅四¶
年主管靈僊觀紹聖初召為内侍押班進瀛州刺史徽¶
宗即位遷蔡州觀察使入内副都知為永泰陵修奉鈐¶
轄卒陵下贈安化軍節度使謚僖敏諡議謂用臣為廣¶
平宋公有天子念公之勞久徙于外之語豐稷論奏以¶
<pb:KR2a0032_WYG_467-14a>¶
為凡稱公者皆湏耆宿大臣與鄉黨有徳之士其曰念¶
公之勞久徙于外斯乃古周公之事于用臣非所宜言¶
也止令賜謚論者是之¶
王中正字希烈開封人因父任補入内黄門遷赴延福¶
宫學詩書歴算仁宗嘉其才命置左右慶歴衛士之變¶
中正援弓矢即殿西督捕射賊悉就擒時年甫十八人¶
頗壮之遷東頭供奉官歴幹當御藥院鄜延環慶路公¶
事分治河東邉事破西人有功帶御器械神宗将復熙¶
河命之規度還言熙河譬乳虎抱玉乘爪牙未備可取¶
<pb:KR2a0032_WYG_467-14b>¶
也遂從王韶入熙河治城壁守具以功遷作坊使嘉州¶
團練使擢内侍押班吐蕃圍茂州詔率陜西兵援之圍¶
解自石泉至茂州謂之隴東路土田肥羙西𦍑據有之¶
中正不能討乃因吐蕃入宼言其路經静州等族榛僻¶
不通邇年啇旅稍徃來故外蕃因以乘間縣至綿與茂¶
道里均而龍安有都廵檢緩急可倚仗請割石泉𨽻綿¶
而窒其故道從之隴東遂不可得還使熙河經畫鬼章¶
<pb:KR2a0032_WYG_467-15a>¶
為凡稱公者皆湏耆宿大臣與鄉黨有徳之士其曰念¶
公之勞久徙于外斯乃古周公之事于用臣非所宜言¶
也止令賜謚論者是之¶
王中正字希烈開封人因父任補入内黄門遷赴延福¶
宫學詩書歴算仁宗嘉其才命置左右慶歴衛士之變¶
中正援弓矢即殿西督捕射賊悉就擒時年甫十八人¶
頗壮之遷東頭供奉官歴幹當御藥院鄜延環慶路公¶
事分治河東邉事破西人有功帶御器械神宗将復熙¶
河命之規度還言熙河譬乳虎抱玉乘爪牙未備可取¶
<pb:KR2a0032_WYG_467-15b>¶
也遂從王韶入熙河治城壁守具以功遷作坊使嘉州¶
團練使擢内侍押班吐蕃圍茂州詔率陜西兵援之圍¶
解自石泉至茂州謂之隴東路土田肥羙西𦍑據有之¶
中正不能討乃因吐蕃入宼言其路經静州等族榛僻¶
不通邇年啇旅稍徃來故外蕃因以乘間縣至綿與茂¶
道里均而龍安有都廵檢緩急可倚仗請割石泉𨽻綿¶
而窒其故道從之隴東遂不可得還使熙河經畫鬼章¶
<pb:KR2a0032_WYG_467-16a>¶
進昭宣使入内副都知元豐初提舉教畿縣保甲将兵¶
捕賊盗廵檢獻民兵伍保法請于村疃及縣以時閲習¶
悉行其言復徃鄜延環慶經制邉事詔凡所湏用度令¶
兩路取給無限多寡既行又稱面受詔所過募禁兵願¶
從者将之主者不敢違問罪西夏以中正簽書涇原路¶
經畧司事詔五路之師皆㑹靈州中正失期糧道不繼¶
士卒多死命權分屯鄜延並邉城砦以俟後舉自請罷¶
省職遷金州觀察使提舉西太一宫坐前敗貶秩元祐¶
初言者再論其将王師二十萬公違詔書之罪劉摯比¶
<pb:KR2a0032_WYG_467-16b>¶
中正與李憲宋用臣石得一為四凶又貶秩兩等久之¶
提舉崇福宫紹聖初復嘉州團練使卒年七十一¶
李舜舉字公輔開封人世為内侍曽祖神福事太宗以¶
信謹終始舜舉少補黄門仁宗使督工冶金為器既成¶
有羡數幷上之帝嘉其不欺出為秦鳳路走馬承受英¶
宗立奏事京師㑹帝不豫内謁者止之宫門舜舉曰天¶
子新即位使者從邉方來不得一見而去何以慰逺人¶
<pb:KR2a0032_WYG_467-17a>¶
謁者以聞亟召對帝意良悦因言承受公事以察守将¶
不法為職而終更論最乃使帥臣保任乞免之遂刪舊¶
制熙寧中歴幹當内東門御藥院講筵閣實錄院郭逵¶
討交州以為廣西幹當公事軍中之政得與講畫或疾¶
置入朝禀受成算㑹逵貶亦降左藏庫副使以文思院¶
使領文州刺史帶御器械進内侍押班制置涇原軍馬¶
五路師出無功議再舉李憲督饋糧言受宻詔自都轉¶
運使以下乏軍興者皆聽斬民懲前日之役多死于凍¶
餒皆憚行出錢百緡不能雇一夫相聚立柵山澤不受¶
<pb:KR2a0032_WYG_467-17b>¶
調吏徃逼呼輙毆撃解州至械縣令以督之不能集舜¶
舉入奏其事乃罷兵退詣中書王珪迎勞之曰朝廷以¶
邉事屬押班及李留後無西顧之憂矣舜舉曰四郊多¶
壘此卿大夫之辱相公當國而以邉事屬二内臣可乎¶
内臣正宜供禁庭洒掃之職豈可當将帥之任聞者代¶
珪慚焉轉嘉州團練使沈括城永樂遣舜舉計議被圍¶
急斷衣襟作奏曰臣死無所恨願朝廷勿輕此賊尋以¶
<pb:KR2a0032_WYG_467-18a>¶
謁者以聞亟召對帝意良悦因言承受公事以察守将¶
不法為職而終更論最乃使帥臣保任乞免之遂刪舊¶
制熙寧中歴幹當内東門御藥院講筵閣實錄院郭逵¶
討交州以為廣西幹當公事軍中之政得與講畫或疾¶
置入朝禀受成算㑹逵貶亦降左藏庫副使以文思院¶
使領文州刺史帶御器械進内侍押班制置涇原軍馬¶
五路師出無功議再舉李憲督饋糧言受宻詔自都轉¶
運使以下乏軍興者皆聽斬民懲前日之役多死于凍¶
餒皆憚行出錢百緡不能雇一夫相聚立柵山澤不受¶
<pb:KR2a0032_WYG_467-18b>¶
調吏徃逼呼輙毆撃解州至械縣令以督之不能集舜¶
舉入奏其事乃罷兵退詣中書王珪迎勞之曰朝廷以¶
邉事屬押班及李留後無西顧之憂矣舜舉曰四郊多¶
壘此卿大夫之辱相公當國而以邉事屬二内臣可乎¶
内臣正宜供禁庭洒掃之職豈可當将帥之任聞者代¶
珪慚焉轉嘉州團練使沈括城永樂遣舜舉計議被圍¶
急斷衣襟作奏曰臣死無所恨願朝廷勿輕此賊尋以¶
<pb:KR2a0032_WYG_467-19a>¶
死聞贈昭信軍節度使諡曰忠敏舜舉資性安重與人¶
言未嘗及宫省事頗覽書傳能文辭筆札在御藥院十¶
四年神宗嘗書李舜舉公忠奉上恭勤檢身始終惟一¶
以安以榮十九字賜之¶
石得一開封人為内侍黄門累官内殿承制神宗時帶¶
御器械管幹龍圖天章寳文閣皇城司四遷入内副都¶
知元祐初領成州團練使罷内省職御史劉摯言得一¶
頃筦皇城恣其殘刻縱遣邏者所在棊布張穽設網以¶
無為有以虚為實朝廷大吏及富家小人飛語朝上暮¶
<pb:KR2a0032_WYG_467-19b>¶
入狴犴上下惴恐不能自保至相顧以目者殆十年坐¶
降左藏庫使卒紹聖中贈隨州觀察使¶
梁從吉字君祐開封人補入内髙班王則反奉命宣慰¶
還言小宼無多慮諸将之兵足以翦除若得重臣統其¶
事不崇朝可平矣於是仁宗以文彦博為安撫招討使¶
賊平又奏請分河北為路每路以一帥府統之遂建魏¶
鎮定瀛四帥熙寧初為邠寧環慶路駐泊兵馬鈐轄夏¶
<pb:KR2a0032_WYG_467-20a>¶
人宼大順城圍慶州七砦從吉率兵八百餘人與戰獲¶
其酋領又討平寧州叛卒以功升都鈐轄累官皇城使¶
從髙遵裕至寧武督士卒攻城身被創甚進入内押班¶
遷永州團練使為副都知元祐中卒贈成徳軍節度使¶
諡曰敏恪¶
劉惟簡開封人由入内黄門積官至昭宣使康州刺史¶
髙陽闗路兵馬都監為入内押班英宗初立惟簡自河¶
北來朝請對寝門内謁者難之獨引見皇太后惟簡立¶
福寧殿下雨沾衣不退帝起坐幃中望見呼問曰諸路¶
<pb:KR2a0032_WYG_467-20b>¶
如汝者㡬人何以獨來對曰陛下新即位臣來自邉塞¶
未瞻天表不敢輙還不知其他帝歎曰小臣知所守如¶
此識其姓名屏間他日神宗覽所題屏擢幹當延福宫¶
自是䝉親信交人叛詔馳驛至桂州審視事勢還言帥¶
臣劉彞貪功生事罪當誅乾徳狂童頸不足繋帝信之¶
郭逵趙卨南征以為行營承受逵卨被謫惟簡亦奪一¶
官陜西五路師還受命撫犒士卒以疾先還者不賜惟¶
<pb:KR2a0032_WYG_467-21a>¶
簡心知其不便至慶州疏言士卒不幸以将臣上違聖¶
畧糧食不繼逃生以歸其情可貸今同立庭中而不預¶
賜恐患生倉卒帝用其言均予之又使案閲河北保甲¶
振濟京西水災參㝎諸陵薦獻既而為言者所劾擯不¶
用哲宗在藩時惟簡奔奏服勤及親政召至左右以内¶
侍押班卒贈昭化軍留後¶
　宋史卷四百六十七¶
<pb:KR2a0032_WYG_467-21b>¶
